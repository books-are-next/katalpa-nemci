---
title: Prázdno
contentType: prose
---

<section>

Jednoho dne se Klára vypravila do Weissmannova domu.

Zůstal neobydlený a mezi pootevřenými dveřmi a prahem vyrašila zlatě kvetoucí tráva. Okenní skla nahradily pavučiny ztěžklé pylem a na podlaze zahnívala dešťová voda.

Věci, které v domě zbyly, mohly patřit komukoliv, žádná z nich nebyla neodmyslitelně spjata s Weissmannem.

Když Klára vyšla před dům, nemohla se zbavit dojmu, že ji někdo pozoruje. Postávala na dvoře a rozhlížela se. Pak přidřepla s úžasem zjistila, že si ji z divoké spleti zelených listů s pootevřenou tlamou a chlupy slepenými blátem prohlíží vycpaná liška.

</section>
