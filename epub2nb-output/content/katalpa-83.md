---
contentType: prose
---

<section>

Otec

Klára si všimla, že Weissmann začal skřípat zuby.

Bradou se opíral o její temeno, takže cítila, jak pomalu a jemně pohybuje čelistmi.

„Máš strach?“ zeptala se.

Přikývl.

Udivilo ji to, vždy jej považovala za někoho, kdo je proti strachu mimořádně odolný.

Zajímalo ji, čeho se bojí.

„Mám syny a dceru,“ řekl.

Překvapilo ji, jak snadno zapomněla, že Weissmann má děti; že jeho osoba pokračuje v jiných lidech.

</section>
