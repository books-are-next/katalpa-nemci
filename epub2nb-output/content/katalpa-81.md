---
contentType: prose
---

<section>

Otázka

Když na počátku listopadu přelétala nad vesnicí letadla, Melman, který ve své posteli snídal, přestal žvýkat a ztuhl.

Se zacpanýma ušima se zahleděl na strop, z nějž se sypala omítka. Jakmile hluk motorů utichl, nejistě došel k místu zasaženému bílou sprškou, poklekl a rozhrnul omítku rukou.

![divider.png](./resources/divider_opt.png)

„Copak my nevyhrajeme válku?“ zeptala se Klára Weissmanna, když letadla zmizela za obzorem.

„Jak bychom mohli,“ odpověděl.

Zarazilo ji to. Rozechvělýma rukama si zapálila cigaretu. Sirku odnesla do kamen, a když zavírala dvířka, pomyslela si, že Weissmann patří mezi lidi, kteří dokáží včas vycítit nebezpečí a zařídit se podle toho. Podobně ostražitá byla lesní zvířata.

</section>
