---
contentType: prose
---

<section>

Čich

Na konci července přijeli do Rzů její rodiče.

Ubytovali se v jediném hotelu ve městě a ve škole se objevili nečekaně, právě když si na dvoře myla vlasy. S mokrou hlavou je prováděla vesnicí a uvědomovala si, jak zoufale se sem nehodí; matka byla obutá do střevíců s vysokým podpatkem a otec měl šedé kalhoty s puky a lehký převlečník navržený městským krejčím pro cesty na venkov.

Když zamířili k Rosenmüllerově zámku, museli projít kolem Weissmannova domku, obklopeného zápachem ze zkaženého masa a vysychajících kůží.

Franziska Kolmannová si přitiskla k nosu kapesník.

„Odporné,“ řekla a Klára zrudla.

</section>
