<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Katalpa-50.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="Katalpa-50.html" xml:lang="cs-CZ">
    <div class="frame">
      <p class="PB"></p>

      <p class="T3" id="toc_marker-49">Dárek</p>

      <p class="T1">V&nbsp;polovině února Klára navštívila inspektora Malkeho.</p>

      <p class="T2">Byl v&nbsp;dobré náladě, a&nbsp;zatímco jí naléval čaj, prohlížela si jeho kancelář. Všimla si řady knih vyskládaných na okně a&nbsp;zdálky se pokusila rozluštit jejich názvy.</p>

      <p class="T2">Malke jí podal čaj a&nbsp;posadil se.</p>

      <p class="T2">„Zabydlela jste se?“</p>

      <p class="T2">„Ano.“</p>

      <p class="T2">Postřehla, že Malke neustále něčím zaměstnává ruce; kroužil čajovým šálkem, cupoval okraje pijáku, otvíral zásuvky.</p>

      <p class="T2">„Nejraději se s&nbsp;učiteli setkávám při obědě,“ řekl, když ji k&nbsp;sobě zval. „Je to příjemnější než jednotlivé vizitace.“</p>

      <p class="T2">Seděla proti němu a&nbsp;upíjela čaj. On roztržitě rovnal papíry na stole a&nbsp;nakonec se zhoupl na židli a&nbsp;vrhl rychlý pohled na hodinky.</p>

      <p class="T2">„Oběd bude ve dvanáct.“</p>

      <p class="T2">Zvědavě na ni pohlédl, třel si přitom bradu.</p>

      <p class="T2">„Zajímáte se o&nbsp;lingvistiku?“ zeptal se náhle.</p>

      <p class="T2">Jeho otázka ji zaskočila.</p>

      <p class="T2">„Ne,“ odpověděla a&nbsp;nemohla se zbavit dojmu, že ho tím zklamala.</p>

      <p class="T2">„Ovšem.“ Malke zamrkal. „Váš obor je poněkud odlišný. Výtvarné umění, jestli se nepletu?“</p>

      <p class="T2">Přisvědčila.</p>

      <p class="T2">„Já jsem původně vystudoval matematiku,“ řekl. „Ale nikdy jsem se jí nevěnoval.“</p>

      <p class="T2">Ukázal na hraničku knih na okně.</p>

      <p class="T2">„Před několika lety jsem objevil onomastiku.“</p>

      <p class="T2">Došel k&nbsp;oknu a&nbsp;podal Kláře tlustý svazek. Nalistovala titulní stranu: Poznámky k&nbsp;sémantice vlastních jmen.</p>

      <p class="T2">„Na studia už je pozdě,“ řekl. „Zabývám se tím soukromě.“</p>

      <p class="T2">Znovu se posadil a&nbsp;začal něco čmárat na kousek papíru. Pak se předklonil.</p>

      <p class="T2">„Kupříkladu vaše jméno,“ řekl. „Víte, jak vzniklo a&nbsp;co znamená?“</p>

      <p class="T2">Zavrtěla hlavou a&nbsp;on začal s&nbsp;výkladem. Předstírala, že poslouchá, a&nbsp;nechala myšlenky volně plynout. Když hlasitě pleskl rukou o&nbsp;stůl, trhla sebou.</p>

      <p class="T2">„Už jste je slyšela mluvit česky?“ zeptal se a&nbsp;Klára pochopila, že opustil oblast etymologie a&nbsp;změnil téma.</p>

      <p class="T2">„Ještě ne,“ řekla a&nbsp;doufala, že její odpověď se smysluplně včlení do Malkeho monologu.</p>

      <p class="T2">„To, že je to německá vesnice, neznamená, že její obyvatelé nemluví česky,“ poznamenal.</p>

      <p class="T2">Oči mu ztvrdly a&nbsp;rty měl stažené.</p>

      <p class="T2">„Chápu.“</p>

      <p class="T2">„Většina potíží je způsobena tím, že se tu dlouhou dobu mísily obě národnosti,“ pokračoval. „Bohužel.“</p>

      <p class="T2">Chtěl ještě něco říct, ale pak se s&nbsp;pohledem upřeným na hodinky zvedl a&nbsp;pozval ji do jídelny. Mezi dveřmi se zastavil, takže mu téměř vrazila do zad. Otočil se k&nbsp;ní. Ucítila jeho dech a&nbsp;nenápadně ustoupila.</p>

      <p class="T2">„Jakmile je přistihnete,“ řekl, „musíte zakročit.“</p>

      <p class="T2">„Ano.“</p>

      <p class="T2">„Nedisciplinované jsou především děti,“ vysvětloval. „Musíte je hlídat.“</p>

      <p class="T2">Přikývla, ale později zjistila, že to nedokáže; narozdíl od Fuchse, který se za dětmi plížil, a&nbsp;pokud je přistihl mluvit česky, bez skrupulí je trestal.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Obědvali ve velké jídelně s&nbsp;okny vedoucími do ulice. Malke jedl pomalu a&nbsp;s&nbsp;požitkem, po obědě se omluvil se a&nbsp;zmizel za dveřmi. Služebná odnesla špinavé nádobí a&nbsp;vrátila se s&nbsp;konvicí kávy a&nbsp;dvěma šálky, Malke ji následoval s&nbsp;krabičkou cigaret v&nbsp;ruce.</p>

      <p class="T2">Přesunuli se do výklenku s&nbsp;několika křesly a&nbsp;šachovým stolkem. Malke se posadil vedle Kláry a&nbsp;nabídl jí cigaretu. Pak se pohodlně opřel a&nbsp;natáhl nohy.</p>

      <p class="T2">„Někdy zapomínám na to, že je válka,“ řekl, když odklepával popel z&nbsp;cigarety.</p>

      <p class="T2">Jeho slova Kláru podráždila. Napila se kávy, a&nbsp;když odkládala šálek, zjistila, že si ji Malke zvědavě prohlíží.</p>

      <p class="T2">„Proč jste nezůstala v&nbsp;Říši?“</p>

      <p class="T2">Naklonil se k&nbsp;ní, a&nbsp;přestože otázku položil klidně, Klára v&nbsp;ní vytušila nedůvěru.</p>

      <p class="T2">„Kdybych zůstala doma, musela bych pracovat v&nbsp;továrně,“ přiznala bez obalu.</p>

      <p class="T2">Malke se zasmál. V&nbsp;popelníku zamáčkl nedopalek a&nbsp;vzápětí znovu zalovil v&nbsp;krabičce s&nbsp;cigaretami.</p>

      <p class="T2">„Myslíte, že tady se budete mít lépe?“</p>

      <p class="T2">Mávnutím uhasil zápalku. Dívala se na jeho ruce, zápěstí s&nbsp;černými chloupky, zlatý proužek snubního prstenu.</p>

      <p class="T2">„Vlastně jsem se chtěla zeptat&nbsp;—“ odmlčela se, napadlo ji, že vstupuje na tenký led. „Proč odešla má předchůdkyně?“</p>

      <p class="T2">Malke zvedl konvici s&nbsp;kávou. Zavrtěla hlavou. Naplnil svůj šálek a&nbsp;sáhl po konvičce se smetanou.</p>

      <p class="T2">„Nemluvila jste o&nbsp;tom s&nbsp;Fuchsem?“ zajímalo ho.</p>

      <p class="T2">„Nic mi neřekl.“</p>

      <p class="T2">Malke si pečlivě odměřil smetanu.</p>

      <p class="T2">„Došlo k&nbsp;nějakým neshodám,“ odpověděl.</p>

      <p class="T2">Hodil do šálku tři kostky cukru a&nbsp;kávu, která vyšplíchla přes okraj, setřel špičkou prstu. Klára čekala, zda se vyjádří podrobněji, ale Malke dopil a&nbsp;osušil si ústa ubrouskem.</p>

      <p class="T2">„Je to uzavřená záležitost,“ řekl a&nbsp;vstal.</p>

      <p class="T2">Pochopila, že její návštěva je u&nbsp;konce. Pomohl jí do kabátu a&nbsp;podal jí oběžník, který od něj obvykle každý týden přivážel Fuchs.</p>

      <p class="T2">„Jmenovala se Anna,“ řekl, když se s&nbsp;Klárou loučil.</p>

      <p class="T2">Udiveně na něj pohlédla.</p>

      <p class="T2">„Vaše předchůdkyně,“ usmál se. „To jméno pochází z&nbsp;hebrejštiny. Znamená milostiplná.“</p>

      <p class="T2">Když brala za kliku vchodových dveří, zaslechla, jak na ni volá, aby se ještě zastavila v&nbsp;kuchyni. Poslechla a&nbsp;v&nbsp;kuchyni jí služebná podala balíček v&nbsp;zamaštěném papíře.</p>

      <p class="T2">„Co je to?“ zeptala se.</p>

      <p class="T2">„Dárek od pana Malkeho,“ odpověděla žena. „Dostává ho každý, kdo s&nbsp;ním obědvá.“</p>

      <p class="T2">V&nbsp;balíčku, který otevřela po návratu do Rzů, našla bochník chleba vypolstrovaný tlustým plátkem slaniny a&nbsp;žlutý sýr. Zastyděla se a&nbsp;napadlo ji, že by to měla Malkemu poslat zpět, ale nakonec to snědla do posledního drobečku.</p>
    </div>
  </div>
</body>
</html>
