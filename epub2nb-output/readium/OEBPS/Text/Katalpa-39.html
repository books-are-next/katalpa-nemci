<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Katalpa-39.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="Katalpa-39.html" xml:lang="cs-CZ">
    <div class="frame">
      <p class="PB"></p>

      <p class="T3" id="toc_marker-38">Skorovdova</p>

      <p class="T1">Pětadvacátého října roku 1939, v&nbsp;den plánované svatby, vstala Klára v&nbsp;půl šesté ráno.</p>

      <p class="T2">V&nbsp;koupelně se umyla a&nbsp;podpaží si zasypala pudrem, po snídani se na kole vypravila do školy. Ten den učila čtyři hodiny. Když se po vyučování vracela domů, zapletla se jí sukně do řetězu; při pádu na štěrkovanou cestičku si rozedřela tvář. Až do města tedy kolo vedla. Doma se obratně se vyhnula salónu, kde si matka četla, vyšla po schodech do svého pokoje, napustila si vanu a&nbsp;v&nbsp;pomalu vychládající vodě vypila půl lahve vodky.</p>

      <p class="T1">Když jí před měsícem otec oznámil, že Horst byl zatčen a&nbsp;uvězněn, domnívala se, že jde o&nbsp;nějaký vtip. Horstovo zatčení bylo součástí rozsáhlého očistného procesu řízeného ministerstvem; jakmile vyšlo najevo, že z&nbsp;hospodářského úřadu v&nbsp;Hinterbergenu prosakují informace, bylo zapotřebí rázně zakročit a&nbsp;začalo se těmi nejméně významnými, poslíčky, tajemníky, písaři a&nbsp;sekretáři; Horst, který dokázal stenografovat osmdesát slov za minutu, patřil mezi ně.</p>

      <p class="T2">„Mohl jsem být na jeho místě,“ svěřil se Karl Kolmann večer Franzisce a&nbsp;Klára, která ho zaslechla, si na okamžik přála, aby opravdu byl.</p>

      <p class="T1">Třiadvacátého září převezli Horsta do Berlína, a&nbsp;následující den byl popraven.</p>

      <p class="T1">Po jeho smrti jednala Klára mechanicky a&nbsp;uvážlivě. Na městském úřadě zrušila datum svatby, vypověděla pronájem bytu na Kleine Brückenstrasse, zatelefonovala Horstovým rodičům a&nbsp;objednala květiny na jeho hrob.</p>

      <p class="T1">Teprve o&nbsp;několik týdnů později, ve vaně plné horké vody, se nechala úplně prostoupit smutkem. Mezi jednotlivými vzlyky si zapalovala cigarety, nedopalky odhazovala na podlahu. Nakonec se zabalila do ručníku a&nbsp;posadila se k&nbsp;oknu; ráno, když vyděšená Franziska zaklepala na její dveře, se celá ztuhlá narovnala a&nbsp;požádala matku, aby zavolala do školy a&nbsp;omluvila ji; potom dopila zbytek vodky a&nbsp;celý den prospala.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Těsně před vánocemi se znovu příšerně opila, a&nbsp;protože zatoužila po společnosti, zamířila do uliček Starého Města.</p>

      <p class="T2">Reiner Hahn stále ještě bydlel v&nbsp;Tempelgasse.</p>

      <p class="T2">Opřela se o&nbsp;dveře domu, a&nbsp;chvíli trvalo, než se jí na zvonku podařilo rozluštit jeho jméno.</p>

      <p class="T2">Přišel jí otevřít v&nbsp;pyžamu a&nbsp;rozespalý; když ji uviděl, zatvářil se překvapeně, už několik let o&nbsp;ní neměl žádné zprávy. Zpočátku měl dokonce nutkání dveře zabouchnout, ale pak se opanoval, odvedl ji nahoru a&nbsp;pomohl jí svléknout kabát. Z&nbsp;nočního stolku vytáhl láhev koňaku a&nbsp;posadil se vedle ní.</p>

      <p class="T2">„Dlouho jsme se neviděli,“ řekl.</p>

      <p class="T2">Beze slova obracela v&nbsp;rukou skleničku, pak mu zavrtala hlavu do ramene.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Reiner Hahn obdržel první povolávací rozkaz před půl rokem. Představa, že se ocitne na frontě, ho poněkud zneklidnila; trpěl však astmatickými záchvaty, a&nbsp;proto se mu podařilo získat odklad. Okamžitě se pokusil svou plicní nedostatečnost podpořit náruživým kouřením, ale výsledek nestál za řeč; na začátku prosince obdržel další povolávací rozkaz, a&nbsp;tentokrát byl odveden; vojenský výcvik měl nastoupit na konci ledna.</p>

      <p class="T2">Bylo krátce po půlnoci, když na něj zazvonila Klára. Tu noc nikoho nečekal a&nbsp;pronikavý zvuk zvonku ho vyděsil, rozespale dotápal ke dveřím a&nbsp;jen díky tomu, že se ve sněhu na ulici odrážel úplněk, poznal Klářinu tvář; zavrtěl hlavou a&nbsp;pomyslel si, že se mu to zdá.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">„Mentol,“ řekla Klára a&nbsp;odtáhla hlavu z&nbsp;Reinerova pyžamového kabátku; v&nbsp;místě, kde měla přitisknutá ústa, zůstalo mokré kolečko.</p>

      <p class="T2">Nechápavě na ni pohlédl.</p>

      <p class="T2">„Cože?“</p>

      <p class="T2">„Mentol.“</p>

      <p class="T2">„Co je s&nbsp;mentolem?“</p>

      <p class="T2">„Je z&nbsp;tebe cítit.“</p>

      <p class="T2">Odkašlal si.</p>

      <p class="T2">„To je možné. Mám astma a&nbsp;občas inhaluju mátový olej.“</p>

      <p class="T2">Rozesmála se, pak se napila koňaku a&nbsp;naklonila se k&nbsp;němu.</p>

      <p class="T2">„Horst má koňak moc rád,“ řekla. „Vlastně měl. A&nbsp;taky mentolové bonbóny.“</p>

      <p class="T2">„Kdo je Horst?“ zeptal se. „Pes?“</p>

      <p class="T2">Neodpověděla.</p>

      <p class="T2">„Dáváte psovi koňak?“</p>

      <p class="T2">„Jakému psovi?“</p>

      <p class="T2">Zavřel oči. Možná by ji měl odvést domů.</p>

      <p class="T2">„To ten mentol,“ řekla. „Dneska je to osmdesát dva dní.“</p>

      <p class="T2">Pochopil, že lepší bude se neptat. Přisunul se k&nbsp;ní, a&nbsp;když se neodtáhla, políbil ji.</p>

      <p class="T2">„Je mrtvý.“</p>

      <p class="T2">V&nbsp;duchu zaklel, ale rozhodl se hrát dál.</p>

      <p class="T2">„To mě mrzí,“ řekl a&nbsp;pohladil ji po krku. „Byl nemocný? Anebo příliš starý?“</p>

      <p class="T2">Natáhl se, vzal jí z&nbsp;ruky prázdnou skleničku a&nbsp;podal jí svou.</p>

      <p class="T2">„Zastřelili ho.“</p>

      <p class="T2">Nevěděl, co na to říct.</p>

      <p class="T2">„Určitě měl pěkný život. Veterinář&nbsp;—“</p>

      <p class="T2">„Měli jsme se brát.“</p>

      <p class="T2">Domníval se, že se přeslechl.</p>

      <p class="T2">„Je mi to tak strašně líto,“ rozplakala se.</p>

      <p class="T2">„Mně taky,“ odpověděl.</p>

      <p class="T2">Kdyby teď neoplakávala psa, už dávno mohl být v&nbsp;posteli. Sám nebo s&nbsp;ní.</p>

      <p class="T2">Neměla kapesník, musel jí půjčit svůj. Vysmrkala se a&nbsp;vrátila mu ho.</p>

      <p class="T2">„Je ti líp?“</p>

      <p class="T2">„Trochu.“</p>

      <p class="T2">Podíval se na hodinky. Půl jedné. Musí přestat chodit kolem horké kaše.</p>

      <p class="T2">„Když jsem tě uviděl stát za dveřmi, myslel jsem —“</p>

      <p class="T2">Mlčela.</p>

      <p class="T2">„Totiž, potřebuju se vyspat,“ pokračoval. „A&nbsp;—“</p>

      <p class="T2">„Mám odejít?“</p>

      <p class="T2">„To ne!“</p>

      <p class="T2">Připadal si jako hlupák. Nakonec raději ztichl, přitáhl ji k&nbsp;sobě a&nbsp;začal jí svlékat svetr.</p>

      <p class="T2">„Nejde to,“ řekl, když si všiml, že opět pláče.</p>

      <p class="T2">„Nebudu plakat,“ slíbila.</p>

      <p class="T2">„Dobře.“</p>

      <p class="T2">Pod prádlem nahmatal ňadra. Čekal, kdy se dostaví vzrušení. Marně, navzdory horečnaté snaze se jeho tělo odmítlo angažovat, pravděpodobně proto, že z&nbsp;hlavy nedokázal vypudit mrtvého psa.</p>

      <p class="T2">Vrátil jí svetr.</p>

      <p class="T2">„Nemůžu,“ řekl. „Opravdu ne.“</p>

      <p class="T2">Mlčeli. Potom se Klára schoulila na pohovce.</p>

      <p class="T2">„Hrozně se bojím plakat,“ řekla.</p>

      <p class="T2">„Tady klidně můžeš.“</p>

      <p class="T2">„Vážně?“</p>

      <p class="T2">Rozhlédl se po bytě; okna byla zatemněná, přesně podle předpisů.</p>

      <p class="T2">„Nic jiného se tu stejně dělat nedá.“</p>

      <p class="T2">Dívala se na špičky svých bot, napjatá a&nbsp;soustředěná, rukama si objímala kolena.</p>

      <p class="T2">„Teď se mi zrovna nechce,“ řekla pak.</p>

      <p class="T2">„Zkusíš to později.“</p>

      <p class="T2">Zasmála se. Přidal se k&nbsp;ní a&nbsp;smáli se tak dlouho, dokud nezpozoroval, že se její smích změnil v&nbsp;pláč.</p>

      <p class="T2">„Vidíš, že to jde,“ řekl a&nbsp;doufal, že plakat přestane, ona si však zakryla rukama obličej.</p>

      <p class="T2">Bylo to nakažlivé, skoro jako smích nebo zívání. Reiner vstal a&nbsp;několikrát přešel místností. Vzpomněl si na povolávací rozkaz. Možná na tom brzy bude stejně jako Horst.</p>

      <p class="T2">Důvod k&nbsp;pláči?</p>

      <p class="T2">Rozhodně ne.</p>

      <p class="T2">Došel ke Kláře, zabořil jí tvář do vlasů a&nbsp;rozvzlykal se.</p>

      <p class="T2">K&nbsp;spánku se uložili až za svítání. Stočili se na tvrdou pohovku, vyschlí tak, že ze sebe nevydali jedinou slzu navíc.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Když se Reiner druhý den probudil, byl sám. Umyté a&nbsp;osušené skleničky od koňaku stály na okně, v&nbsp;konvici chladla čerstvá káva. Podíval se do zrcadla, oči měl červené a&nbsp;oblečení na něm viselo. V&nbsp;koupelně si vykloktal a&nbsp;pak došel k&nbsp;telefonu, stále ještě měl v&nbsp;paměti Klářino číslo. Zvedl sluchátko a&nbsp;zaváhal, nakonec sluchátko opět položil a&nbsp;vrátil se do postele.</p>

      <p class="T1">Na konci ledna narukoval. Válkou prošel nezraněn, ale už nikdy se mu nepodařilo tak upřímně, marnotratně a&nbsp;náruživě plakat jako tehdy, v&nbsp;Klářině společnosti. Nejblíže tomu byl po bitvě u&nbsp;Charkova, v&nbsp;níž přišel o&nbsp;nohu. V&nbsp;nemocnici, kde ležel, plakal zlostí a&nbsp;bezmocí, nicméně v&nbsp;porovnání s&nbsp;pláčem, kterému se poddal kdysi, měl stále ještě rezervy, a&nbsp;když si to uvědomil, rozesmál se tak hlasitě, že pacient z&nbsp;vedlejšího lůžka po něm mrštil pantoflem.</p>
    </div>
  </div>
</body>
</html>
