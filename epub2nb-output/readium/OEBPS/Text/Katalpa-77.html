<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Katalpa-77.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="Katalpa-77.html" xml:lang="cs-CZ">
    <div class="frame">
      <p class="PB"></p>

      <p class="T3" id="toc_marker-76">Krása</p>

      <p class="T1">To, že Malke onemocněl, se stalo veřejným tajemstvím.</p>

      <p class="T2">Po Velikonocích rezignoval a&nbsp;na jeho místo nastoupil nový inspektor, říšský Němec s&nbsp;hladce oholenou tváří a&nbsp;brýlemi. Nastěhoval se do bytu nad kanceláří a&nbsp;Malke se přesunul do malého bytu naproti nádraží, ze kterého vycházel jen proto, aby si nakoupil.</p>

      <p class="T2">Fuchs Malkeho několikrát navštívil, a&nbsp;když se vrátil, byl zamlklý a&nbsp;otřesený. Jednoho dne potkala Klára bývalého inspektora sama. Uchoval si statnou, vysokou postavu, ale jeho svaly jako by se rozpustily, kosti pokrývala jen kůže. Tenké rty obnažily dásně a&nbsp;bledou špičku jazyka, hlavu měl Malke lysou a&nbsp;oči zapadlé. V&nbsp;rukou držel bochník chleba a&nbsp;kráčel nejistým, houpavým krokem.</p>

      <p class="T2">Když ho Klára pozdravila, zastavil se a&nbsp;oči se mu zaleskly. Viděla, že ho náhodné setkání potěšilo, sevřel chléb v&nbsp;jedné ruce a&nbsp;druhou k&nbsp;ní napřáhl. Ostýchavě mu stiskla prsty, a&nbsp;když se jí zeptal, kam má namířeno, vysvětlila mu, že si jde na poštu vyzvednout balíček. Nabídl se, že ji doprovodí. Nedokázala odmítnout. Snažila se nedávat najevo, jak moc ji jeho žalostný vzhled dojal, a&nbsp;mluvila hlasitě, rozjařeně a&nbsp;hloupě. Malke mlčel. Počkal na ni před budovou pošty, a&nbsp;jakmile vyšla ven, opět se k&nbsp;ní připojil. Zvědavě pohlédl na balíček, který si tiskla k&nbsp;boku. Prozradila mu, že je to opožděný narozeninový dárek z&nbsp;domova.</p>

      <p class="T2">„Zapomněl jsem vám popřát,“ řekl Malke. „Napravím to.“</p>

      <p class="T2">Požádal ji, aby ho dovedla domů. Zavěsil se do ní a&nbsp;ona i&nbsp;přes vrstvu oblečení cítila, jak kostnatou má paži; visel na ní, vděčný za oporu, již mu poskytla.</p>

      <p class="T2">Jeho byt byl úzkostlivě čistý a&nbsp;skládal se ze dvou místností a&nbsp;úzké kuchyně. V&nbsp;pokoji, kam ji zavedl, byl velký stůl z&nbsp;ořechového dřeva, pohovka potažená plátnem a&nbsp;prošlapaný koberec, v&nbsp;druhé místnosti zahlédla rozestlanou postel a&nbsp;noční stolek obložený lahvičkami s&nbsp;léky.</p>

      <p class="T2">Malke se přehraboval v&nbsp;jedné z&nbsp;kuchyňských skříněk. Nakonec vytáhl láhev koňaku.</p>

      <p class="T2">Připila si s&nbsp;ním.</p>

      <p class="T2">„Na vaše narozeniny,“ pronesl slavnostně. „Určitě se tu najde něco, co bych vám mohl dát.“</p>

      <p class="T2">Zdvořile se usmála.</p>

      <p class="T2">„Co třeba tohle?“</p>

      <p class="T2">Ukázal na Hitlerovu sádrovou bustu.</p>

      <p class="T2">Zavrtěla hlavou.</p>

      <p class="T2">„Ne?“</p>

      <p class="T2">Zamyslel se. Znovu si naplnil skleničku.</p>

      <p class="T2">„A&nbsp;tohle?“</p>

      <p class="T2">Vytáhl z&nbsp;kapsy tenký zlatý kroužek a&nbsp;podal jí ho.</p>

      <p class="T2">Snubní prsten.</p>

      <p class="T2">„Má žena ho nechce.“</p>

      <p class="T2">Opatrně se dotkla jeho ruky.</p>

      <p class="T2">„Jste opilý.“</p>

      <p class="T2">„Těžko.“</p>

      <p class="T2">Všiml si, že koňak v&nbsp;její skleničce neubývá.</p>

      <p class="T2">„Pijte!“ přikázal jí a&nbsp;zvedl se, aby se v&nbsp;kuchyni porozhlédl po nové lahvi.</p>

      <p class="T2">Napadlo ji, že by ho měla zadržet, a&nbsp;vstala právě včas; Malke zakopl a&nbsp;ztratil rovnováhu. Zachytila ho a&nbsp;sevřela v&nbsp;náručí, pak mu pomohla dojít k&nbsp;židli. Když se posadil, přemohl ji pláč. Malke ji neobratně utěšoval.</p>

      <p class="T2">„Plakat bych měl spíš já,“ řekl, poté co se trochu uklidnila.</p>

      <p class="T2">Ukázal na balíček, který si vyzvedla na poště.</p>

      <p class="T2">„Nechcete se podívat, co je uvnitř?“</p>

      <p class="T2">„Já to vím,“ odpověděla. „Letní šaty. Objednala jsem si je u&nbsp;švadleny v&nbsp;Hinterbergenu.“</p>

      <p class="T2">Malke balíček potěžkal, a&nbsp;dokonce k&nbsp;němu přičichl.</p>

      <p class="T2">„Zkuste si je,“ řekl.</p>

      <p class="T2">„Prosím?“</p>

      <p class="T2">„Chtěl bych vás v&nbsp;nich vidět.“</p>

      <p class="T1">Převlékla se v&nbsp;jeho ložnici. Letmo prozkoumala léky na nočním stolku, zaregistrovala lahvičku s&nbsp;morfiem, injekční stříkačku a&nbsp;tubu s&nbsp;prášky na spaní. Ucítila, jak se jí stahuje hrdlo. Malke jí nijak zvlášť nepřirostl k&nbsp;srdci, a&nbsp;přesto se nedokázala ovládnout, jeho umírání bylo tak hmatatelné, jako by se týkalo jí samé. Zdráhavě vklouzla do šatů a&nbsp;před zrcadlem si upravila vlasy. Potom zamířila do kuchyně, kde na ni Malke čekal. Neměla boty a&nbsp;dřevěná podlaha pod jejíma nohama byla nerovná a&nbsp;hrubá. Několikrát se prošla místností.</p>

      <p class="T2">„Krása,“ řekl Malke. „Ano. Krása.“</p>

      <p class="T2">Otočila se k&nbsp;němu zády, aby neviděl, že zase pláče. V&nbsp;okenním skle zahlédla jeho odraz. Usmíval se, ale tvář měl prázdnou; patřil už do jiného světa.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Pohřeb měl na konci května, tři dny poté, co spolykal veronal, který jeho žena zapomněla v&nbsp;lékárničce.</p>

      <p class="T2">Klára se na pohřeb vypravila společně s&nbsp;Fuchsem. Byl jeden z&nbsp;prvních teplých dnů a&nbsp;ona cítila, jak jí po zádech stékají kapky potu. Při smuteční promluvě se neodvažovala hnout, a&nbsp;teprve když rakev zmizela v&nbsp;čerstvě vykopané jámě, otřela si čelo kapesníkem.</p>

      <p class="T2">Fuchs, stojící vedle ní, zamyšleně civěl kopeček vlhce vonící hlíny.</p>

      <p class="T2">„Předběhl nás,“ řekl tiše.</p>
    </div>
  </div>
</body>
</html>
