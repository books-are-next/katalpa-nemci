<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Katalpa-10.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="Katalpa-10.html" xml:lang="cs-CZ">
    <div class="frame">
      <p class="PB"></p>

      <p class="T3" id="toc_marker-9">Klára</p>

      <p class="T1">Ústav svatého Josefa je několikapatrová vila na okraji Lahnsteinu.</p>

      <p class="T2">Gertrude zaparkuje vůz na poloprázdném parkovišti a&nbsp;zamíří k&nbsp;proskleným dveřím, já s&nbsp;Dorotkou v&nbsp;šátku ji následuji.</p>

      <p class="T2">Žena v&nbsp;recepci je příjemná a&nbsp;usmívá se.</p>

      <p class="T2">Vyjedeme do druhého patra. Potím se; kromě Dorotky s&nbsp;sebou nesu kytici zabalenou v&nbsp;celofánu, kterou jsem koupila u&nbsp;benzinové pumpy.</p>

      <p class="T2">Dveře výtahu se s&nbsp;cinknutím otevřou. Před námi je dlouhá chodba s&nbsp;podlahou zakrytou šedým kobercem, na stěnách visí obrazy, které malovaly děti. Hlavonožci a&nbsp;schematické domky, čtyři čáry a&nbsp;jednoduchá stříška.</p>

      <p class="T2">Gertrude jde rychle a&nbsp;bez zaváhání, mlčky. Má na sobě stejný kostým jako včera a&nbsp;střevíce na vysokém podpatku, přes ramena si přehodila hedvábný šátek. Přála bych si, aby mě nějak podpořila, úsměv by stačil, ale její tvář zůstává bezvýrazná, nedokážu v&nbsp;ní číst.</p>

      <p class="T2">Dveře s&nbsp;číslem 22 otvírá bez klepání.</p>

      <p class="T2">„Mutti,“ řekne.</p>

      <p class="T2">Vstoupím hned za ní, s&nbsp;hlubokým nádechem a&nbsp;tiše mňoukající Dorotkou na prsou.</p>

      <p class="T2">Korespondenční babička se mění v&nbsp;babičku opravdovou.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Klára Rissmannová, která nám přes třicet let posílala balíčky, sedí na okraji postele. Je scvrklá a&nbsp;bezzubá, vlasy má zastrčené za ušima a&nbsp;nad čelem sepnuté dětskou sponkou. Fascinují mě její ruce, velké a&nbsp;bílé, s&nbsp;křehkými prsty; ráda bych se jich dotkla, ale neodvažuju se přistoupit blíž.</p>

      <p class="T2">„Mutti,“ řekne znovu Gertrude.</p>

      <p class="T2">Udělá několik kroků a&nbsp;položí své matce ruku na rameno.</p>

      <p class="T2">„Někoho jsem ti přivedla.“</p>

      <p class="T2">Matka na ni pohlédne a&nbsp;mě zarazí, jak jasné má oči, světle modré, průzračné. Vydá nějaký zvuk, kterému nerozumím, a&nbsp;Gertrude se nad ní skloní.</p>

      <p class="T2">„Vzpomínáš si na Konrada?“ řekne. „Tohle je jeho dcera.“</p>

      <p class="T2">Stará žena se na mě konečně podívá. Dodám si odvahu a&nbsp;pozdravím ji, můj hlas zní přiškrceně a&nbsp;nesměle.</p>

      <p class="T2">„Posílala jste nám balíčky,“ řeknu.</p>

      <p class="T2">Gertrudina matka na mě nechápavě hledí. Pak se obrátí ke své dceři.</p>

      <p class="T2">„Kdo je to?“</p>

      <p class="T2">„Konradova dcera,“ vysvětluje trpělivě Gertrude. „Tvá vnučka.“</p>

      <p class="T2">Klára Rissmannová se na mě usměje, ale v&nbsp;jejím úsměvu není nic, co by mi prozradilo, že ví, o&nbsp;kom je řeč.</p>

      <p class="T2">„Posaďte se,“ řekne mi Gertrude.</p>

      <p class="T2">Posadím se na křeslo u&nbsp;okna a&nbsp;prohlížím si ženu před sebou. Pokouším se v&nbsp;její tváři najít rysy svého otce a&nbsp;možná i&nbsp;své vlastní. Mám pocit, jako bych se dívala do zrcadla, a&nbsp;místo svého obličeje v&nbsp;něm viděla cizí tvář; pozoruji oči, nos a&nbsp;ústa, formu, ze které byl odlit můj otec a&nbsp;později já sama, a&nbsp;nenacházím vůbec nic, co by potvrzovalo, že patřím do rodu Kláry Kolmannové.</p>

      <p class="T2">Také ona na mě zkoumavě hledí. Nakonec zavrtí hlavou a&nbsp;opře se o&nbsp;polštář. Zavře oči. Tázavě pohlédnu na Gertrude, která pokrčí rameny. Beze slova sedíme v&nbsp;pokoji a&nbsp;čekáme; do okenní tabulky se opírá slunce.</p>

      <p class="T2">Nakonec, po nesmírně dlouhé době, Gertrudina matka otevře oči. Vypadá překvapeně, zřejmě na nás již zapomněla. Narovná se a&nbsp;natáhne ruku, ukáže na mě a&nbsp;mně se rozechvěje srdce, jsem přesvědčena, že mě poznala. Usměju se a&nbsp;její ruka náhle klesne, žena se odvrátí a&nbsp;z&nbsp;úst jí vyjde pramínek slin.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Ve výtahu pláču. Gertrude mi podá papírový kapesníček.</p>

      <p class="T2">„Já už jsem si to odbyla,“ řekne. „Před pěti lety, když nám oznámili diagnózu.“</p>

      <p class="T2">Recepční se na nás dívá s&nbsp;pochopením. Z&nbsp;velké skleněné mísy nám dokonce nabídne peprmintový bonbón. V&nbsp;Gertrudině <span class="verzalky" style="font-size:0.95em;">BMW</span> si ho rozbalím a&nbsp;vložím do úst; Gertrude, která se opírá o&nbsp;kapotu, si zapálí cigaretu. Když dokouří, nedopalek zamáčkne podpatkem.</p>

      <p class="T2">„Co teď budete dělat?“ zeptá se.</p>

      <p class="T2">„Nevím.“</p>

      <p class="T2">Dorotka, kterou mám na klíně, se zavrtí.</p>

      <p class="T2">„Můžu si ji pochovat?“</p>

      <p class="T2">Gertrude vezme holčičku do náruče a&nbsp;tvář jí zjihne. Pozoruji je, a&nbsp;náhle mě napadne, že můj otec se mnohem víc podobá Gertrude než své matce.</p>

      <p class="T2">„Gertrude?“ řeknu.</p>

      <p class="T2">Neodpovídá a&nbsp;šimrá Dorotku pod bradou.</p>

      <p class="T2">„Vy jste se nikdy nevdala?“</p>

      <p class="T2">„Ne.“</p>

      <p class="T2">Podá mi Dorotku.</p>

      <p class="T2">„Nemám ráda muže.“</p>

      <p class="T2">Dostanu obrovskou chuť na cigaretu.</p>

      <p class="T2">„Nechte si ji ještě chvíli,“ řeknu. „A&nbsp;dejte mi cigaretu.“</p>

      <p class="T2">Je to poprvé od Dorotčina narození, co kouřím.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Večer brečím Peterovi do telefonu.</p>

      <p class="T2">„Nepoznala mě,“ vzlykám.</p>

      <p class="T2">„A&nbsp;co sis myslela?“ odpoví můj analyticky uvažující muž. „Jestli se nepletu, když jsi tam odjížděla, ani jsi nevěděla, že je naživu.“</p>

      <p class="T2">„Co mám dělat?“ zeptám se a&nbsp;lovím v&nbsp;kabelce kapesník.</p>

      <p class="T2">„Vrať se domů,“ řekne Peter.</p>

      <p class="T2">Mlčím.</p>

      <p class="T2">„Není to vůbec jednoduché,“ řeknu pak.</p>

      <p class="T2">„Ne,“ souhlasí. „Ale není třeba, abys to komplikovala ještě víc.“</p>

      <p class="T2">„Tak já přijedu,“ slíbím. „Za pár dní.“</p>

      <p class="T2">Překvapí ho to.</p>

      <p class="T2">„Co tam budeš dělat?“</p>

      <p class="T2">„Potřebuju se vyspat,“ řeknu. „Vyspat a&nbsp;uklidnit.“</p>

      <p class="T2">A&nbsp;kromě toho chci ještě jednou navštívit babičku Rissmannovou; to mu však neprozradím.</p>
    </div>
  </div>
</body>
</html>
