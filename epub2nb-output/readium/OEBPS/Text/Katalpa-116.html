<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Katalpa-116.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="Katalpa-116.html" xml:lang="cs-CZ">
    <div class="frame">
      <p class="PB"></p>

      <p class="T3" id="toc_marker-115">Kousnutí</p>

      <p class="T1">Otec se narodil v&nbsp;roce 1947 bytě Jaroslava a&nbsp;Hedviky Mahlerových.</p>

      <p class="T2">Jaroslav obstaral křestní list, kde byla jako matka uvedena právě Hedvika; bylo to nezbytné pro oficiální jednání s&nbsp;úřady a&nbsp;pro návštěvy lékaře.</p>

      <p class="T2">Na to, že otec přišel na svět s&nbsp;vykloubenými kyčli, se přišlo dva měsíce po jeho narození, když se s&nbsp;ním Hedvika poprvé odvážila zajít k&nbsp;lékaři. Dozvěděla se, že kyčelní vadu je možné léčit dvěma způsoby, koženými popruhy nebo sádrovou spikou; otcovo postižení bylo natolik vážné, že si vyžádalo sádru. Když pak Hedvika přinesla otce, jehož spodní polovina ztěžkla sádrovými obvazy, domů, Klára na něj chvíli nechápavě hleděla, a&nbsp;pak propukla v&nbsp;pláč. Hedvika s&nbsp;Jaroslavem ji utěšovali celou noc, Hedvika stále dokola opakovala to, co řekl lékař: nejedná se o&nbsp;nenapravitelné poškození a&nbsp;je velmi pravděpodobné, že nebude mít žádné trvalé následky.</p>

      <p class="T2">V&nbsp;tu dobu už byla Klára na stopě Anneliese Krämerové, která kdysi v&nbsp;domě jejích rodičů pracovala jako služebná. Protože nevycházela z&nbsp;bytu, byla téměř ve všem odkázaná na Jaroslava nebo na Hedviku, jejich prostřednictvím se pokoušela navázat na svůj starý život v&nbsp;Německu. V&nbsp;květnu roku 1947 jí Jaroslav přinesl telefonní číslo, na které měla zavolat; uprostřed noci se společně s&nbsp;ním vyplížila do telefonní budky na rohu ulice, a&nbsp;když se ve sluchátku ozval rozespalý hlas bývalé služky, zavěsila. Nedokázala rozčilenému Jaroslavovi vysvětlit, proč to udělala; podruhé musel číslo vytočit on a&nbsp;pevně ji držel za ruku, ve které svírala sluchátko.</p>

      <p class="T2">Hranice Klára přešla o&nbsp;tři týdny později, v&nbsp;lese, kam se vydali s&nbsp;Jaroslavem, předstírajíce, že jsou manželský pár. Měla na sobě letní šaty a&nbsp;v&nbsp;podpaží Hedvičinu kabelku, střevíce na vysokých podpatcích se hodily spíš do města. Dohodli se, že pokud je někdo zastaví na české straně, mluvit bude Jaroslav; na německé straně měla být sama za sebe a&nbsp;o&nbsp;Mahlerových se vůbec nezmiňovat. Úzkou lesní pěšinou se Kláře podařilo dojít do malé vesnice a&nbsp;z&nbsp;ní po silnici do města, odkud zatelefonovala Anneliese. Sešly se na nádraží ve Würzburgu, odkud pokračovaly do Darmstadtu a&nbsp;pak do Koblenze, kde měla Anneliese sestru; do Hinterbergenu s&nbsp;opuštěnou Kolmannovou vilou se vůbec nedostaly.</p>

      <p class="T2">Ještě ve vlaku se Klára zavřela na toaletě, vyhrnula si šaty a&nbsp;z&nbsp;podvazkového pásu vytáhla Konradův křestní list; jiný doklad o&nbsp;existenci svého syna neměla.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">„Neber Konrada s&nbsp;sebou,“ řekla jí Hedvika.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Nechápala jsem, jak ji Klára mohla poslechnout.</p>

      <p class="T2">„Nezapomeň, že se o&nbsp;ni víc než půl roku starali,“ namítla Gertrude. „Hedvika byla při narození jejího syna, chodila s&nbsp;ním ven a&nbsp;Jaroslav mezitím hledal matčiny německé známé.“</p>

      <p class="T2">„Stejně —“</p>

      <p class="T2">Nepřesvědčilo mě to.</p>

      <p class="T2">„Dělili se s&nbsp;ní o&nbsp;jídlo, Hedvika se jí starala o&nbsp;oblečení. Byli jediní, na koho se mohla spolehnout.“</p>

      <p class="T2">Bylo vidět, že nad tím přemýšlela.</p>

      <p class="T2">„Bylo to přece její dítě,“ řekla jsem. „Jak se ho mohla vzdát?“</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Klára každý týden telefonovala do Jaroslavovy kanceláře. Představovala si černý telefon na jeho stole zavaleném papíry i&nbsp;to, jak si Jaroslav při hovoru s&nbsp;ní podpírá hlavu.</p>

      <p class="T2">„Budu mít práci,“ oznámila mu jednou; byli domluvení, že až si opatří zaměstnání a&nbsp;najde byt, Mahlerovi jí syna přivezou. Jaroslav jí však odpověděl, že Konrad musí mít sádrové kalhotky další měsíc. To byl také hlavní důvod, proč syna nechala u&nbsp;Mahlerových; společně s&nbsp;Hedvikou usoudila, že by přesun do Německa mohl zhoršit jeho nemoc. Hedvika ji navíc ujistila, že sádru by Konradovi měli sejmout co nevidět; Klára se od něj měla odloučit jen na několik týdnů.</p>

      <p class="T2">Jaroslav jí lhal, poznala to okamžitě. Rozhodla se, že ještě měsíc počká. Začala mezitím učit na malé základní škole. Přivydělávala si hodinami kreslení a&nbsp;časem si mohla dovolit jednopokojový byt na okraji Koblenze.</p>

      <p class="T2">Podruhé se Jaroslavovi nedovolala. Telefon nechala vyzvánět nejmíň tisíckrát, nakonec si dřepla na podlahu telefonní budky, nohy přitáhla k&nbsp;tělu a&nbsp;rozvzlykala se. K&nbsp;telefonnímu aparátu pak vybíhala několikrát za hodinu a&nbsp;stále dokola vytáčela číslo Jaroslavovy kanceláře.</p>

      <p class="T2">„Přijedu si pro něj,“ sdělila mu, když po týdnu úzkostí konečně zvedl sluchátko.</p>

      <p class="T2">Byla rozhodnutá vydat se do Prahy za každou cenu a&nbsp;syna si odvézt s&nbsp;kalhotkami nebo bez nich.</p>

      <p class="T2">„Myslím, že pro chlapce by bylo vhodnější, kdyby vyrůstal tady,“ řekl Jaroslav.</p>

      <p class="T2">Pomyslela si, že se zbláznil, a&nbsp;trvala na tom, že chce mluvit s&nbsp;Hedvikou; Jaroslav jí však sdělil, že jeho žena je nemocná. Začala do telefonu křičet; když se pak na chvíli odmlčela, zjistila, že Jaroslav zavěsil. Napadlo ji zavolat do Tichého Brodu Anně Gerlingové, ale kvůli špatnému spojení se jí to podařilo až o&nbsp;týden později.</p>

      <p class="T2">„Vzali mi syna,“ rozplakala se. „Ukradli mi ho.“</p>

      <p class="T2">Pochopila, že Anna s&nbsp;tím nemůže nic dělat. Od kolegyně v&nbsp;práci si tedy vypůjčila peníze a&nbsp;najala advokáta, kterému všechno vylíčila. Měl pro ni pochopení, ale když mu ukázala Konradův křestní list, zavrtěl hlavou. Chybělo v&nbsp;něm razítko a&nbsp;podpis kněze byl zfalšovaný, kromě toho farnost uvedená v&nbsp;záhlaví vůbec neexistovala. Byl to bezcenný kousek papíru, podobné křestní listy vídal u&nbsp;Židů, kteří se za války pokoušeli dokázat árijský původ.</p>

      <p class="T1">Nakonec Klára udělala to nejjednodušší, co mohla.</p>

      <p class="T2">Odjela do Prahy.</p>

      <p class="T2">Byl prosinec a&nbsp;v&nbsp;ulicích ležel sníh; postavila se do vchodu jednoho z&nbsp;činžovních domů a&nbsp;dívala se ke dveřím domu, kde bydleli Mahlerovi; podobně kdysi čekala na Reinera Hahna. Pozdě odpoledne zahlédla Hedviku. Měla na sobě teplý kabát a&nbsp;tlačila kočárek, ruce a&nbsp;tváře jí zčervenaly mrazem. Klára položila ruku na madlo kočárku, teprve tehdy si jí Hedvika všimla. Zbledla. Klára ji odstrčila a&nbsp;zamířila i&nbsp;s&nbsp;kočárkem pryč; zatím neměla čas, aby si prohlédla Konradův obličej, stačilo jí, že v&nbsp;peřince spokojeně brouká.</p>

      <p class="T2">„Počkej,“ zavolala na ni Hedvika.</p>

      <p class="T2">Nezastavila se a&nbsp;šla dál. Hedvika ji dostihla a&nbsp;strkala jí před oči nějaký papír, křestní list, ve kterém bylo uvedeno Hedvičino jméno.</p>

      <p class="T2">„Je můj,“ řekla Hedvika.</p>

      <p class="T2">„Ne.“</p>

      <p class="T2">Klára se k&nbsp;ní naklonila. Hryzla ji do tváře, do studeného masa pod okem. Hedvika vykřikla a&nbsp;na límec jejího kabátu vytryskla krev. Klára vzala do náruče Konrada&nbsp;— s&nbsp;uspokojením zaznamenala, že už nenosí sádrové kalhotky&nbsp;— a&nbsp;rozběhla se pryč. Utíkala na konec dlouhé ulice, a&nbsp;posléze zabočila do parku. Brzy nato uslyšela pískání strážníka a&nbsp;zvuk sirén; v&nbsp;temném stínu za sebou rozeznala Hedviku.</p>

      <p class="T2">A&nbsp;potom udělala něco nepochopitelného: zastavila se, přitiskla k&nbsp;sobě Konrada, a&nbsp;poté ho položila na lavičku u&nbsp;cesty. Když Hedvika doběhla k&nbsp;dítěti, měla dojem, že vidí Kláru mizející v&nbsp;křoví, lesk světlých očí mezi holými větvemi forzýtií. Popadla Konrada a&nbsp;pevným objetím z&nbsp;něj vyrazila dech.</p>

      <p class="T2">„Svině!“ zavolala směrem, kterým tušila Kláru. „Svině!“</p>
    </div>
  </div>
</body>
</html>
