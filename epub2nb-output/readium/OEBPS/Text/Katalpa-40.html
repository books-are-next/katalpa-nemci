<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Katalpa-40.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="Katalpa-40.html" xml:lang="cs-CZ">
    <div class="frame">
      <p class="PB"></p>

      <p class="T3" id="toc_marker-39">Revolver</p>

      <p class="T1">Dovolenou, na kterou měl Klářin otec v&nbsp;létě nárok, strávili Kolmannovi v&nbsp;Praze.</p>

      <p class="T2">Klára se zpočátku držela rodičů vybavených starým průvodcem. Společně s&nbsp;nimi prošla Staroměstské náměstí a&nbsp;Vyšehrad; později však rodiče opustila a&nbsp;procházela město sama. Prohlédla si Karolinum, Obecní dům a&nbsp;Týnský chrám, a&nbsp;když v&nbsp;podvečer stála na Hradčanech a&nbsp;pozorovala střechy malostranských domů a&nbsp;stříbrný pruh řeky, připadala si šťastná. V&nbsp;malém krámku na Staroměstském náměstí si koupila přívěsek s&nbsp;modrým kamenem. Když se den před odjezdem nakláněla přes kamenné zábradlí Karlova mostu, ucítila na šíji pohyb, a&nbsp;než se vzpamatovala, řetízek s&nbsp;novým přívěskem jí sklouzl z&nbsp;krku a&nbsp;zmizel v&nbsp;řece. Sledovala místo, kde se nad ním zavřela voda, a&nbsp;navzdory své ztrátě se cítila klidná.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Smutek z&nbsp;Horstovy smrti ji přesto opouštěl pomalu a&nbsp;zdráhavě.</p>

      <p class="T2">Rok po jeho popravě vstoupila do otcova pokoje, ze zásuvky psacího stolu vyňala revolver a&nbsp;přiložila si ho ke spánku; spoušť však zmáčkla pouze do poloviny, potom revolver odložila a&nbsp;neochotně si přiznala, že mnohem víc než zemřít se jí chce žít.</p>
    </div>
  </div>
</body>
</html>
