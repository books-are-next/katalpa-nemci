<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Katalpa-21.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="Katalpa-21.html" xml:lang="cs-CZ">
    <div class="frame">
      <p class="PB"></p>

      <p class="T3" id="toc_marker-20">Mladík</p>

      <p class="T1">Šestadvacátého března roku 1931 oslavila Klára devatenácté narozeniny.</p>

      <p class="T2">V&nbsp;květnu téhož roku odmaturovala a&nbsp;na podzim začala studovat německý jazyk a&nbsp;dějiny umění na učitelském ústavu v&nbsp;Rodenheimu, vzdáleném třicet kilometrů od Hinterbergenu. Každý den vstávala v&nbsp;pět hodin ráno, připravila si snídani a&nbsp;spěchala na nádraží. Ve vlaku sedávala u&nbsp;okna, s&nbsp;ubrouskem rozprostřeným na klíně žvýkala chléb a&nbsp;zároveň se pokoušela číst knihu, kterou si loktem přidržovala na malém stolečku.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Pokaždé, když jela do školy, sedal si na protější sedadlo mladý muž.</p>

      <p class="T2">Podobně jako ona vytahoval sáček se snídaní právě ve chvíli, kdy zazněl hvizd výpravčího a&nbsp;vlak se rozjížděl. Mladík s&nbsp;sebou vozil termosku s&nbsp;černou kávou, a&nbsp;když jednoho dne vlak prudce zabrzdil, káva vyšplíchla Kláře na nohy. Muž se rozpačitě omluvil a&nbsp;nabídl jí kapesník, aby se mohla očistit.</p>

      <p class="T2">Od té doby se zdravili. Nějaký čas měla Klára pocit, že ji mladík napodobuje; sedal si stejným způsobem, dojedl v&nbsp;ten samý okamžik jako ona, a&nbsp;téměř identickými pohyby skládal ubrousek.</p>

      <p class="T2">Kdykoliv ho viděla, přemýšlela nad tím, kde pracuje. Na studenta nevypadal a&nbsp;určitě nebyl dělníkem, na to měl příliš jemné ruce a&nbsp;čistý oblek. Napadlo ji, že by mohl být učitelem, a&nbsp;v&nbsp;duchu mu tak začala říkat.</p>
    </div>
  </div>
</body>
</html>
