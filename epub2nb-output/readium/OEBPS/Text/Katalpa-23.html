<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Katalpa-23.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="Katalpa-23.html" xml:lang="cs-CZ">
    <div class="frame">
      <p class="PB"></p>

      <p class="T3" id="toc_marker-22">1931; štěpení času</p>

      <p class="T1">Kupé druhé třídy osobního vlaku do Erfurtu.</p>

      <p class="T2">Klára Kolmannová zaregistrovala, že sklo na obrázku Zeller See, který visí nad protějším sedadlem, je v&nbsp;pravém spodním rohu prasklé.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">V&nbsp;rychlíku mířícím z&nbsp;Budapešti do Kolína si služebná Bärbel Tänzlerová, která cestovala se svou paní, hraběnkou von Lindow, všimla zvláštního balíčku ležícího ve spojovací chodbičce. Sklonila se k&nbsp;němu, aby ho prozkoumala, ale než ho stačila vzít do ruky, balíček explodoval. Při výbuchu zahynulo dvacet pět cestujících včetně hraběnky, komorná jako zázrakem přežila.</p>

      <p class="T2">Hermann Göring stoupající po schodech Prezidentského paláce pociťoval silné nutkání močit. Cítil se trapně. Dnes poprvé se měl společně s&nbsp;vůdcem <span class="verzalky" style="font-size:0.95em;">NSDAP</span> zúčastnit oficiálního přijetí u&nbsp;německého prezidenta. Úporně se snažil na svou potřebu nemyslet, před vstupem do přijímacího salónu se však neovládl a&nbsp;s&nbsp;rozpačitým výrazem se obrátil na sluhu u&nbsp;dveří. Sluha zvyklý na podobné situace diskrétně ukázal rukou ke dveřím skrytým ve stěně a&nbsp;Göring si konečně v&nbsp;mramorem obložené koupelně ulevil.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Sedm dní před smrtí Thomase Alvy Edisona ohlásil americký fyzik Fred Allison objev dvou nových chemických prvků. V&nbsp;naději, že doplní Mendělejevovu neúplnou periodickou tabulku, je pojmenoval alabamin a&nbsp;virginium. Teprve o&nbsp;několik let později zjistil, že tyto prvky ve skutečnosti neexistují.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Poslední adventní neděli si jezuitský provinciál Gerasimo Lezzi všiml kousků omítky povalujících se na titulní stránce rukopisu, který si připravil k&nbsp;prostudování. Promnul omítku v&nbsp;prstech a&nbsp;odfoukl ji, pak zvedl hlavu ke stropu a&nbsp;prohlédl si malbu; vybledlé fresky byly v&nbsp;pořádku.</p>

      <p class="T2">Týden poté se strop Vatikánské knihovny v&nbsp;Sixtinském sále zřítil. Pod troskami bylo pohřbeno patnáct tisíc vzácných svazků, mezi nimi také kniha, kterou Lezzi studoval. On sám byl nezraněný a&nbsp;do konce života přemýšlel o&nbsp;trhlině, kterou nejspíš ve stropě přehlédl.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Na konci roku začala Klára kouřit.</p>
    </div>
  </div>
</body>
</html>
