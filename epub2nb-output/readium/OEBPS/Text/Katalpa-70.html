<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Katalpa-70.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="Katalpa-70.html" xml:lang="cs-CZ">
    <div class="frame">
      <p class="PB"></p>

      <p class="T3" id="toc_marker-69">Vlak</p>

      <p class="T1">Kláře se líbily Melmanovy světlé modré oči, pečlivě oholené tváře a&nbsp;úzké prsty, které si uměly poradit se vším, co se týkalo papíru, s&nbsp;řezáním knih i&nbsp;šitím sešitů.</p>

      <p class="T2">Zpočátku k&nbsp;němu přistupovala obezřetně, měla na paměti Malkeho podezření, brzy však pochopila, že Melman může být čímkoliv, ale rozhodně ne špehem.</p>

      <p class="T2">Weissmann jí řekl o&nbsp;Melmanových nočních můrách a&nbsp;také o&nbsp;tom, že žádná z&nbsp;jeho bylin na ně nepůsobí. Všimla si, že Melman se někdy na dlouhou chvíli odmlčí a&nbsp;obrátí pozornost sám k&nbsp;sobě. Vypadalo to, jako by přitáhl kolena k&nbsp;břichu a&nbsp;svinul se do pevného uzlu, protože jinak by se nedokázal udržet pohromadě. Znala ten pocit, podobně se chovala v&nbsp;prvních měsících po Horstově smrti, a&nbsp;napadlo ji, že také Melman ztratil někoho blízkého; neodvážila se ho na to však zeptat.</p>

      <p class="T2">Jednoho dne Melman usnul v&nbsp;křesle pod oknem. Zvědavě si prohlížela jeho obličej. Postřehla, že mu nad čelem řídnou vlasy a&nbsp;naplnil ji neurčitý stesk; Melman jí připadal jako dítě, upřímný a&nbsp;bezelstný, měla chuť o&nbsp;něj pečovat. Nenápadně prozkoumala restaurátorské pomůcky, které si rozložil na stole a&nbsp;které zůstávaly nepoužité. Vrtalo jí hlavou, kde jsou mapy, které Melman restauruje, a&nbsp;nakonec sebrala odvahu, a&nbsp;těsně před odchodem na něj udeřila.</p>

      <p class="T2">Ztuhl a&nbsp;zajíkl se. Potom odložil hromádku sešitů, které držel v&nbsp;ruce, a&nbsp;sňal si brýle. Ve tváři se mu objevilo napětí. Posadila se vedle něj a&nbsp;dívala se, jak si mne čelo a&nbsp;čistí nos.</p>

      <p class="T2">„Co byste si pomyslela,“ zeptal se náhle, „o&nbsp;vagónech pro dobytek, které střeží vojáci?“</p>

      <p class="T2">„Prosím?“</p>

      <p class="T2">Nerozuměla mu.</p>

      <p class="T2">„Nevím. Že ve vlaku jede nějaký významný vůl?“ zažertovala pak.</p>

      <p class="T2">Nezasmál se.</p>

      <p class="T2">„Před dvěma lety jsem byl v&nbsp;Polsku,“ řekl. „To, co mě tam potkalo, bylo příšerné, ale cesta zpět byla snad ještě horší. Trvala nám dva dny. Celou noc jsme strávili na odstavné koleji v&nbsp;nějaké vsi. Museli jsme dávat přednost vlakům převážejícím armádu.“</p>

      <p class="T2">Zahleděl se na ni.</p>

      <p class="T2">„Nespal jsem. Když jsem na cestách, nikdy nespím, bojím se, že by mě mohli okrást.“</p>

      <p class="T2">Potlačila úsměv. Melman si opatrně nasadil brýle.</p>

      <p class="T2">„Brzy ráno vedle nás zastavil vlak sestavený z&nbsp;vagónů pro dobytek. Jeden z&nbsp;mých spolucestujících poznamenal něco o&nbsp;slanině a&nbsp;pravé anglické snídani a&nbsp;všichni jsme se zasmáli. Seděl jsem u&nbsp;okna a&nbsp;měl jsem dobrý výhled ven. Vzpomínám si, že mě zarazilo, že úzká okénka ve vagónech jsou zajištěná ostnatým drátem. Napadlo mě, že je to kvůli tomu, aby nikdo nemohl zvířata ukrást, a&nbsp;představa, že někdo tahá tak malým okénkem býka nebo krávu, mě pobavila. Potom sebou náš vlak trhnul a&nbsp;ujel několik metrů. Zaradoval jsem se, že budeme konečně pokračovat v&nbsp;cestě, ale vlak opět zastavil. Opřel jsem si hlavu o&nbsp;okénko a&nbsp;zavřel oči. A&nbsp;najednou, jako by to byla součást nějakého snu, jsem si uvědomil, že z&nbsp;dobytčího vozu slyším lidské hlasy. Vzhlédl jsem a&nbsp;zjistil, že také mí spolucestující mají nastražené uši. Mlčky jsme na sebe hleděli, a&nbsp;nakonec se někdo zeptal, jestli si myslíme, že v&nbsp;tom vlaku jsou lidé.“</p>

      <p class="T2">Melman si zamyšleně prohlížel čáry na svých dlaních.</p>

      <p class="T2">„Věděli jsme, že někdy se k&nbsp;přepravě vojáků používají nákladní vlaky. Ale vlak, který stál vedle nás, byl něčím výjimečný, obklopovala ho spousta ozbrojených stráží. Občas některý z&nbsp;mužů prošel kolem vagónu a&nbsp;zabušil na něj pažbou pušky. Teprve později jsem si všiml, že ve skutečnosti tluče do rukou, které lidé zavření uvnitř vozu prostrkovali zadrátovaným okénkem.“</p>

      <p class="T2">Klára ucítila lehké mravenčení v&nbsp;konečcích prstů.</p>

      <p class="T2">„A&nbsp;kdo byl uvnitř?“ zeptala se.</p>

      <p class="T2">„To nevím.“</p>

      <p class="T2">Vzhlédl.</p>

      <p class="T2">„Krátce poté se ten vlak dal do pohybu. Jel opačným směrem než my.“</p>

      <p class="T2">Usilovně přemýšlela.</p>

      <p class="T2">„Třeba —“ řekla.</p>

      <p class="T2">Melman se pousmál.</p>

      <p class="T2">„Také jsem hledal vysvětlení.“</p>

      <p class="T2">„Byli to trestanci?“</p>

      <p class="T2">Hleděli na sebe a&nbsp;jeho oči za brýlemi jí připadaly zlomyslné.</p>

      <p class="T2">Ano, dokázala si představit, že lidé převážení dobytčími vagóny se zamřížovanými okny jsou ti, kdo spáchali nějaký zločin.</p>

      <p class="T2">„Přemýšlel jsem nad tím, přestože jsem to věděl,“ řekl Melman.</p>

      <p class="T2">„Židé?“</p>

      <p class="T2">Nikdo jiný ji nenapadl.</p>

      <p class="T2">Melman přikývl.</p>

      <p class="T2">„Zřejmě byli na cestě do některého z&nbsp;pracovnách táborů,“ uvažovala hlasitě.</p>

      <p class="T2">„Ne.“</p>

      <p class="T2">Udiveně na něj pohlédla.</p>

      <p class="T2">„Myslím, že jeli umřít.“</p>

      <p class="T2">Nevěděla, jak na jeho slova zareagovat, a&nbsp;nakonec se dokázala pouze křečovitě zasmát.</p>

      <p class="T2">„Dodnes lituji, že jsem tím vlakem jel,“ řekl Melman. „A&nbsp;někdy si dokonce přeju, abych místo toho jel tím druhým.“</p>

      <p class="T2">„Tím… jejich?“</p>

      <p class="T2">Váhala, jaké slovo použít.</p>

      <p class="T2">„Židovským?“</p>

      <p class="T2">Mlčel.</p>

      <p class="T2">„To je vám jich tolik líto?“</p>

      <p class="T2">„Ne,“ odpověděl. „Ale tolik se stydím.“</p>

      <p class="T2">Vstal.</p>

      <p class="T2">„A&nbsp;kvůli tomu —“ odmlčel se „— a&nbsp;kvůli sirénám se nemůžu vrátit do Německa.“</p>

      <p class="T2">„Ty sirény chápu,“ řekla po chvíli uvažování. „Ale ten vlak&nbsp;—“</p>

      <p class="T2">Zavrtěla hlavou.</p>

      <p class="T2">„A&nbsp;mapy?“</p>

      <p class="T2">Rozhodil rukama. Došlo jí, že žádné nejsou.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">To, že by Židé mohli být usmrcováni, jí připadalo neuvěřitelné. Neuměla si představit, jakým způsobem by něco takového mohlo probíhat; když přemýšlela nad realitou těla, jeho hmotností, velikostí a&nbsp;silou — a&nbsp;navíc vzala v&nbsp;potaz pravděpodobný odpor jeho majitele&nbsp;—, nezdálo se jí možné, že by kdokoliv a&nbsp;jakkoliv mohl vyhubit celý vlak.</p>

      <p class="T1">Neuvěřitelné, ale logické.</p>

      <p class="T1">Vzpomněla si na sklady se zabaveným židovským majetkem, které se na konci třicátých let objevily v&nbsp;Hinterbergenu. Všechny položky v&nbsp;nich byly jasně označené a&nbsp;dohledatelné.</p>

      <p class="T2">Opravdu se domnívala, že po skončení války se věci vrátí ke svým původním majitelům?</p>

      <p class="T2">Seznamy zbytečností.</p>

      <p class="T1">Noc byla bezmračná. Když se vracela od Melmana, šla popaměti, zarostlou pěšinou zámeckého parku. Na návsi klopýtla. Opřela se o&nbsp;kmen lípy, zhluboka se nadechla, pak si zapálila cigaretu. Byla podrážděná; i&nbsp;kdyby byli Židé tak nevybíravě odstraňováni, copak se to týkalo jí osobně?</p>

      <p class="T2">Znovu se vydala na cestu.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Helena Müllerová.</p>

      <p class="T1">Znenadání ji před sebou uviděla do nejmenších detailů&nbsp;— kulatý obličej, vlasy shrnuté za ušima, malá jizvička pod okem.</p>

      <p class="T1">Helena Müllerová, která ji kdysi žádala o&nbsp;přímluvu, aby mohla pokračovat ve studiu na lyceu slečny Wengerowské.</p>

      <p class="T1">Došla ke škole, a&nbsp;zatímco odemykala dveře a&nbsp;stoupala po schodech, usilovně pátrala v&nbsp;paměti. Heleninu osobu v&nbsp;její mysli zastírala mlha, vůbec si nevzpomínala na to, kdy dívka lyceum opustila, ani na to, jestli o&nbsp;sobě ještě někdy dala vědět. Vybavovala si pouze to, že pocházela z&nbsp;Hannoveru a&nbsp;do školy ji vozil řidič ve velkém naleštěném packardu, který si její otec nechal poslat z&nbsp;Detroitu.</p>

      <p class="T1">Co se s&nbsp;ní stalo?</p>
    </div>
  </div>
</body>
</html>
