<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Katalpa-106.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="Katalpa-106.html" xml:lang="cs-CZ">
    <div class="frame">
      <p class="PB"></p>

      <p class="T3" id="toc_marker-105">Dítě</p>

      <p class="T1">Zalechtalo ji to.</p>

      <p class="T2">Stála na okraji pole a&nbsp;sbírala klasy. Když přímo ve středu svého těla ucítila pohyb připomínající zamávání motýlích křídel, ztuhla.</p>

      <p class="T2">Narovnala se a&nbsp;s&nbsp;rukama přitisknutýma k&nbsp;podbřišku čekala, zda se to bude opakovat.</p>

      <p class="T2">Smrštění a&nbsp;uvolnění, sotva znatelné kmitnutí očních víček usazených na podivném místě, v&nbsp;hlubině jejího těla.</p>

      <p class="T2">Stále ještě na poli si začala osahávat břicho. Z&nbsp;druhé strany k&nbsp;ní se zvědavou tváří spěchala Barbora, při chůzi si sňala z&nbsp;hlavy šátek a&nbsp;otírala si pot, který jí stékal po krku.</p>

      <p class="T2">Když k&nbsp;ní došla, objala ji a&nbsp;Klára se v&nbsp;jejím náručí otřásla tichým smíchem; „Strašně to lechtá,“ řekla a&nbsp;Barbora se podivila, protože ještě nikdy neslyšela o&nbsp;dítěti, které by svou matku lechtalo.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Večer se sešly ve výměnku.</p>

      <p class="T2">„Víš to jistě?“ zeptala se Barbora.</p>

      <p class="T2">„Ano.“</p>

      <p class="T2">Odmlčely se. Zvenku sem zaléhaly zvuky z&nbsp;chléva, přešlapování krav a&nbsp;spokojený hlas hospodáře, který stál na zápraží a&nbsp;nohou škádlil psa.</p>

      <p class="T2">Barbora se na ni zadívala přímým, jasným pohledem.</p>

      <p class="T2">„Kdo je otec?“</p>

      <p class="T2">„Fuchs.“</p>

      <p class="T2">„Fuchs?“</p>

      <p class="T2">Barbora se zamyslela, pak se naklonila přes stůl a&nbsp;uchopila Klářinu ruku.</p>

      <p class="T2">„Fuchs je mrtvý,“ řekla. „Ale nemusíš mít strach. Jsem tady s&nbsp;tebou.“</p>

      <p class="T2">„Nemám strach,“ odpověděla Klára. „Nic dalšího než dítě se do mě nevejde.“</p>
    </div>
  </div>
</body>
</html>
