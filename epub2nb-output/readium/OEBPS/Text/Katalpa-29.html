<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Katalpa-29.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="Katalpa-29.html" xml:lang="cs-CZ">
    <div class="frame">
      <p class="PB"></p>

      <p class="T3" id="toc_marker-28">R. H.</p>

      <p class="T1">Závěrečné zkoušky složila s&nbsp;výborným prospěchem.</p>

      <p class="T2">Se spolužačkami se rozhodla oslavit to v&nbsp;kavárně, a&nbsp;zatímco jí číšník stojící za jejími zády plnil sklenici sektem, Klára sledovala jeho ruku. Překvapeně si uvědomila, že ji zná&nbsp;— pět let pozorovala odraz jejího majitele v&nbsp;okenním skle.</p>

      <p class="T2">Ohlédla se, a&nbsp;když uviděla muže, který proti ní sedával ve vlaku, zrozpačitěla. Usmála se na něj, on se lehce uklonil a&nbsp;přesunul k&nbsp;její sousedce. Klára, zaskočená a&nbsp;vzrušená, sevřela v&nbsp;rukou stopku vinné sklenky a&nbsp;společně s&nbsp;přítelkyněmi si připila. Potom odložila skleničku a&nbsp;zaposlouchala se do hovoru ostatních; myšlenky jí neustále odbíhaly k&nbsp;muži, který jí před okamžikem nalil víno.</p>

      <p class="T2">Tři obleky, dva převlečníky, čtvery střevíce.</p>

      <p class="T2">Je to číšník, pomyslela si pobaveně, žádný učitel.</p>

      <p class="T2">Když dívky večer odcházely, vyklouzla Kláře mezi dveřmi kabelka. Sklonila se pro ni, a&nbsp;když se narovnala, všimla si, že v&nbsp;chodbě vedoucí k&nbsp;šatně na ni kdosi čeká.</p>

      <p class="T2">Muž z&nbsp;vlaku.</p>

      <p class="T2">R.&nbsp;H.</p>

      <p class="T2">Pohlédla mu do obličeje a&nbsp;zaváhala, nejraději by se k&nbsp;němu rozběhla. On něco podobného předpokládal, tvář měl rozzářenou a&nbsp;zdálo se, že maličko otevřel náruč.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Jmenoval se Reiner Hahn a&nbsp;bydlel v&nbsp;malé garsonce v&nbsp;Hinterbergenu.</p>

      <p class="T2">Když ji poprvé zavedl do svého bytu, nedokázala potlačit nervozitu. Pomalu upíjela čaj — víno raději odmítla — a&nbsp;rozhlížela se.</p>

      <p class="T2">„Kde máš knihy?“ zeptala se hloupě.</p>

      <p class="T2">„Knihy?“</p>

      <p class="T2">Mávla rukou.</p>

      <p class="T2">Později si všimla několika dobrodružných románů, s&nbsp;ohnutými rohy se povalovaly pod nočním stolkem. Vytáhla je ven, to už ležela na posteli, jen v&nbsp;kombiné, a&nbsp;on jí olizoval krk.</p>

      <p class="T2">„Beng, beng,“ přečetla hlasitě. „Zabiju tě, bílá tváři.“</p>

      <p class="T2">„Nech toho.“</p>

      <p class="T2">Pokusil se jí román vytrhnout, ona se mu však vysmekla a&nbsp;předstírala, že čte dál. Potřebovala se něčím zabývat, aby nemyslela na to, co bude následovat. Styděla se, že po týdnu známosti skončila s&nbsp;Reinerem v&nbsp;posteli, a&nbsp;když se mu s&nbsp;tím svěřila, zasmál se.</p>

      <p class="T2">„A&nbsp;co ty roky ve vlaku?“ namítl.</p>

      <p class="T2">Byl první, s&nbsp;kým se milovala, ale on jí uvěřil, až když uviděl pár kapek krve na prostěradle.</p>

      <p class="T1">To, že se Reiner nestýká pouze s&nbsp;ní, pochopila asi po měsíci, když v&nbsp;koupelně našla cizí rtěnku. Udiveně ji vzala do ruky a&nbsp;prohlížela si ji; byla to laciná značka v&nbsp;poškrábaném hliníkovém pouzdře.</p>

      <p class="T2">Jakmile jí došlo, co to znamená, zrudla a&nbsp;v&nbsp;podpaží jí vyrazil pot. Nejprve se chtěla rozběhnout za Reinerem a&nbsp;udeřit na něj přímo, ale pak, ze strachu, že by ho mohla přistihnout při lži, se přiměla váleček s&nbsp;růží odložit, postříkala si obličej studenou vodou a&nbsp;vrátila se zpět do ložnice.</p>

      <p class="T2">O&nbsp;týden později narazila pod Reinerovým polštářem na spodní prádlo. Zpočátku si myslela, že je to kapesník, a&nbsp;teprve když sežmolenou krajku rozložila, zjistila, že jde o&nbsp;dámské kalhotky. Zmuchlala je a&nbsp;zasunula zpět pod polštář, a&nbsp;když se Reiner vrátil z&nbsp;kuchyně s&nbsp;lahví vína, předstírala, že spí.</p>

      <p class="T1">Čtrnáct dní nato potkala na schodech vedoucích k&nbsp;jeho bytu neznámou dívku. Na hlavě měla křiklavě červený baret a&nbsp;přes rameno plátěnou tašku s&nbsp;knihami. Prosmýkla se kolem Kláry a&nbsp;zamířila k&nbsp;východu; přitom Kláře šlápla na nohu.</p>

      <p class="T2">Reiner stál ve dveřích a&nbsp;usmíval se.</p>

      <p class="T2">„Ta rtěnka v&nbsp;koupelně,“ začala Klára, zatímco jí pomáhal svléknout kabát. „Patří jí?“</p>

      <p class="T2">„Rtěnka?“</p>

      <p class="T2">Poznala, že se nepokouší zapírat, ale že si skutečně nemůže vzpomenout.</p>

      <p class="T2">„Světle růžová,“ upřesnila. „Dost laciná.“</p>

      <p class="T2">Rozjasnil obličej a&nbsp;usmál se.</p>

      <p class="T2">„Tuhle myslíš,“ řekl. „Kdepak, Hella nesnáší růžovou.“</p>

      <p class="T2">„Takže její byly ty kalhotky,“ usoudila Klára.</p>

      <p class="T2">„Ano.“</p>

      <p class="T2">„A&nbsp;ta rtěnka?“</p>

      <p class="T2">„Ta musela být Annina. Pořád někde něco zapomíná.“</p>

      <p class="T2">Klára znovu vklouzla do kabátu. Udivilo ho to.</p>

      <p class="T2">„Odcházíš?“</p>

      <p class="T2">Uchopil ji za loket.</p>

      <p class="T2">„Byla bys raději, kdybych ti lhal?“</p>

      <p class="T2">Neodpověděla. Otevřela dveře a&nbsp;vyběhla na chodbu. S&nbsp;mokrým a&nbsp;zarudlým obličejem zamířila k&nbsp;domu, kde bydlela přítelkyně ze školy. Nastěhovala se do jejího pokoje a&nbsp;týden si čokoládou a&nbsp;vínem léčila zlomené srdce. Po deseti dnech byla přesvědčena o&nbsp;tom, že je uzdravená.</p>

      <p class="T2">Vyprávěla Elfriede o&nbsp;Reinerovi a&nbsp;připadala si klidná.</p>

      <p class="T2">„Když říkáš, že měl víc ženských —“ uvažovala Elfriede nahlas. „Nemohl tě něčím nakazit?“</p>

      <p class="T2">Kláry, která si právě na její posteli lakovala nehty na červeno, se její poznámka dotkla. Odložila lahvičku s&nbsp;lakem a&nbsp;znovu se rozplakala.</p>

      <p class="T2">„Promiň,“ zamumlala Elfriede a&nbsp;druhý den společně s&nbsp;Klárou navštívila lékaře.</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">„Byl u&nbsp;něj někdo?“ zeptala se na konci září Klára Elfriede.</p>

      <p class="T2">„Ne,“ odpověděla otráveně Elfriede.</p>

      <p class="T2">„Třeba se změnil.“</p>

      <p class="T2">„Je to děvkař. To, že jsem nikoho neviděla, nic neznamená.“</p>

      <p class="T2">Klára, která ji několikrát za sebou přemluvila, aby se postavila na hlídku k&nbsp;Reinerovu domu, si od ní vzala mokrý plášť.</p>

      <p class="T2">„Možná se s&nbsp;nimi rozešel,“ přemítala.</p>

      <p class="T2">„To pochybuju.“</p>

      <p class="T2">Elfriede si osušila vlasy.</p>

      <p class="T2">„Víckrát už tam nejdu. Stála jsem na rohu Küferstrasse hodinu a&nbsp;půl. V&nbsp;tomhle lijáku.“</p>

      <p class="T2">„Já vím,“ řekla Klára. „Jsi moc hodná. Koupila jsem ti čokoládu.“</p>

      <p class="T2">Elfriede se ušklíbla.</p>

      <p class="T2">„Zapomeň na něj.“</p>

      <p class="T2">Navlékla si domácí kabátek a&nbsp;začala rozbalovat čokoládu.</p>

      <p class="T2">„Na blbečka.“</p>

      <p class="T1">První dva týdny telefonoval Reiner do domu Klářiných rodičů třikrát denně. Klára, která bydlela u&nbsp;Elfriede, se o&nbsp;jeho telefonátech dozvídala pouze od své matky.</p>

      <p class="T2">Posléze však Reiner své telefonáty omezil, a&nbsp;když se přestal ozývat úplně, Klára se k&nbsp;němu tajně vypravila. U&nbsp;vchodu protějšího domu kouřila jednu cigaretu za druhou. Pozdě odpoledne se na chodníku objevila dívka v&nbsp;červeném baretu.</p>

      <p class="T2">Hella, která nesnáší růžovou.</p>

      <p class="T2">Klára pozorovala, jak se zastavila před vchodovými dveřmi a&nbsp;zkontrolovala si šev na punčochách. Potom zazvonila, a&nbsp;poté, co jí Reiner z&nbsp;okna hodil klíče, vklouzla do domu.</p>

      <p class="T1">„Tys tam byla, viď?“ zeptala se Elfriede, jakmile se jí Klára vrhla do náruče. „Byla tam ještě nějaká jiná?“</p>

      <p class="T2">„Hella.“</p>

      <p class="T2">Klára se vysmrkala.</p>

      <p class="T2">„Kdo?“</p>

      <p class="T2">„Hella.“</p>

      <p class="T2">„Kráva Hella?“</p>

      <p class="T2">Klára zaraženě pohlédla na Elfriede.</p>

      <p class="T2">„No jo,“ řekla pak. „Kráva Hella.“</p>

      <p class="T1">Začaly se smát.</p>
    </div>
  </div>
</body>
</html>
