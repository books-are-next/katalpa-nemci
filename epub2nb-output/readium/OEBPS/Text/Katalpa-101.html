<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Katalpa-101.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="Katalpa-101.html" xml:lang="cs-CZ">
    <div class="frame">
      <p class="PB"></p>

      <p class="T3" id="toc_marker-100">Něha</p>

      <p class="T1">Barbora Levičková porodila na konci dubna.</p>

      <p class="T2">Dítě se narodilo pozdě večer, lehce vyklouzlo z&nbsp;Barbořina klína, mokré a&nbsp;jemně ochmýřené. Když porodní asistentka přestřihla pupeční šňůru, podala novorozeně Kláře, která ho osušila. Barbora zeptala, jakého je dítě pohlaví, a&nbsp;porodní asistentka, upírající oči na její lůno, zachytila mokvavý koláč placenty. Odhodila ho do kbelíku.</p>

      <p class="T2">„Dcera,“ řekla Barboře. „Máš dceru.“</p>

      <p class="T6"><img alt="divider.png" class="frame" src="../Images/divider_opt.png" width="26%" /></p>

      <p class="T1">Klára zastihla Fuchse v&nbsp;sadu, trápil se nad jabloněmi nasazujícími na květ.</p>

      <p class="T2">„Začaly příliš brzo,“ řekl, když k&nbsp;němu došla. „Zmrznou.“</p>

      <p class="T2">Podívala se na větev, kterou jí ukazoval, a&nbsp;všimla si, že tmavým pupenem probleskuje světlo okvětních plátků.</p>

      <p class="T2">„Barbora má dceru,“ řekla. „Právě se narodila.“</p>

      <p class="T2">„Slyšel jsem křik,“ odpověděl a&nbsp;váhavě přejel špičkou prstu po jednom z&nbsp;poupat. „Jaké to bylo?“</p>

      <p class="T2">Chtěla mu říct, že to bylo příšerné. Krvavé a&nbsp;odpuzující.</p>

      <p class="T2">Místo toho se krátce zamyslela.</p>

      <p class="T2">„Krásné,“ odvětila a&nbsp;s&nbsp;údivem sledovala, jak k&nbsp;ní Fuchs přistupuje a&nbsp;rozpačitě se dotýká její tváře.</p>
    </div>
  </div>
</body>
</html>
